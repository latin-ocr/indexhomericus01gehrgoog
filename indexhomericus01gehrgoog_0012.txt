En habes, lector benevole, indicem Homericum, cuius edendi
ante hos octo annos consilium cepi, multo postea quam speraveram
tandem aliquando perlectum!

Quas rationes Eugenius Frohwein secutus est in componendo
verbo Homerico, eas et ipsc tenendas esse existimavi, praesertim cum

uerbum Homericum ab ipso confectum hominibusque doctis in uni·

versum probatum in meum indicem receperim. Atque maioribus iacobi

La Roche editionibus (Lips. 1867 et1873) usus primo loco id maxime
egi, ut omnium vocabulorum, quaein Homeri Odyssea et Iliade -
verborum, quaein hymnis reperiuntur, supellectilem brevi foras dabo
— leguntur, formas et locos ratione et ordine accuratissime nullis
omissis enumerarem.

Indiccm enim certissimum et locupletissimum, qui omnes om·
nium vocabulorum locos contineat, non lexicon, quale Henricus Ebe-
ling aliique homines docti composuerunt, edere volui.

Neque tamen simplicem enumerationem verborum sufficere
putavi: itaque sedulo operam dedi, quam non inutilem fore spero,
ut multa et uaria genera, quibus singula quaeque vocabula inter se
coniuncta et connexa essent, enumerarem, particulas coniunctionesque
maxima cum diligentia colligerem, collectas in suum quamque ordinem
redigerem. Verbi formas autem ab Eugenio Frohwein compositas
denuo inspexi, quac corrigenda erant, correxi, singula ita commutavi,

ut maior sit perspicuitas.

 

